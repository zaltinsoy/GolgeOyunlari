**Tarih**: 17 Ağustos 2017

Ekip [[Arion Erdolfinger]]i alt ettikten sonra daha iki saat önce ayrıldığı Druid korusuna getirdi. Ancak Arion'u Fandral'ın önüne getirmenizle beraber kendisini Krystolari'nin Seçilmişleri adlı bir gruba oracıkta adadığını ve bunun gereği sessizlik yemini ettiğini söyleyip bütün sorgulama ve konuşma denemelerini boşa çıkardı. Fandral Arion'un yaptığının son derece şüpheli olduğunu kabul etse de Koru'nun bütün dini gruplara ve örgütlere kapısı açık bir yer olması nedeniyle kendisini konuşmaya zorlayamayacaklarını, ancak bu sürede Arion'un "konukları" olarak Vallinde'de kalmaktan başka pek seçeneği olamayacağını söyledi.

Gift bu olaylardan sonra küreyi kendisi güvenli bir yere götürebileceğini, en olmadı eski grubundan yardım alabileceğini söyledi, bunun üzerine (bir teki Bran'de bulunan) Sending Stone'lardan birini alıp ayrıldı, eski ekibi de yapacak bir şeyleri olmadığından korudan çıktı. Ekibin geri kalanı Arion'u nasıl konuşturabileceklerini planlarken (bu planlara [[Crow]]'dan olağanüstü bir şekilde başarısız olan bir yalan söyleme denemesi de dahil olmak üzere) bir süre koruda kalmaya karar verdiler.

Ancak gecenin gelmesiyle Crow ve Bran dövüşme seslerine uyandılar ve dışarı çıktıklarında delirmişcesine etrafında maskeli, kapşonlu saldırganlara pençe atan ayı formunda bir Daevon buldular. Yedi kişiye karşı Crow, Daevon, [[Bran]] ve Crow'un çağırdığı dünyanın en dandik kaplanının verdiği, ölüme epey yaklaşılan mücadelede sonunda yedi saldırganın altısını öldürüldü, biri bilinçsiz ele geçirildi. Çatışma bittikten sonra Crow ve Bran, Daevon'dan gece odalarına gelen saldırganların Hulf'ı uykusunda öldürüp Daevon'a saldırdığını öğrendiler. Daha ölümün şokunu atlatamadan bilinçsiz saldırganın (kendisi için ölümcül olan) sorgulamasından saldırganların Alulf'un suikastçi organizasyonundan insanlar olduğu, bu organizasyondan yirmi kişilik bir grubun ekibi takip etmek için anakaradaki Fısıldayan Kozalak Korusu adında bir Orman Elfi köyünü ele geçirip oradan Vallinde'ye hacca gelen bir Druid kafilesi gibi yaparak koruya girdikleri ortaya çıktı. Alulf özellikle onları öldürenin kendi kılıcı olmasını istediği için suikastçilerden birine kılıcını vermiş, Hulf da muhtemelen bu kılıçla öldürülmüştü. Suikastçilerin içeri girmek için kullandıkları Muineth adlı Druid odasında bağlanmış halde bulundu ve bu esnada koruya gelen suikastçi ekipten birinin daha olduğu, bu suikastçinin korudan kaçtığı öğrenildi. Daevon Alulf'un kılıcını her ihtimale karşı yanında tutarken Crow ve Bran geceyi huzursuz bir şekilde geçirip sabah suikastçilerin ele geçirdiği köye yol almaya karar verdiler.

Sabahın gelmesiyle birlikte ekip öncelikle Hulf'ın naaşını Herrikorak köyüne taşıyıp orada kendi kabilesinin adetlerine uygun bir cenaze töreni düzenledi, sonrasında Muineth'in rehberliğinde anakaraya döndü. Bir haftalık deniz seyahatinden sonra karaya vardıklarında Muineth köyü geri almak için yardıma ihtiyaç duyacaklarını söyleyip ekibi ormanda karmaşık bir yoldan bir açıklığa götürdü, bu açıklıkta bir ocarina çaldıktan 15-20 dakika sonra ise grubun karşısında Muineth'in bir tanıdığı olduğu anlaşılan bir drow yanlarında belirdi. Adının Duagmyr olduğunu ve yüzeye çıktığından beri Fısıldayan Kozalak Korusu'nu koruduğunu söyleyen Duagmyr, ekibi köyü gözetleyebilecekleri bir noktaya götürüp oradan suikastçi grubun idaresi altındaki köyü gösterdi.

Duagmyr kendisi ve köyü koruyan bir başka arkadaşının yardımıyla köyü nasıl geri alabileceklerini diğerleriyle planlarken oyunu noktaladık.