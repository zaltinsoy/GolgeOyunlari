Karakterler:
Tarih : 3 Ağustos 2017

----
**Altıncı Seans**  
İki aylık arayışlarınızın sonunda volkanik düzleme açılan geçidin olduğu adaya vardınız. Kendi küçük sorunlarıyla uğraşan **[[Herrikorak]]** kasabasında bir gece geçirip druidler hakkında bilgi topladınız. Sabah kalktığınızda Kenos'un köyüne dönmesi gerektiğini belirten bir not bırakıp ayrıldığını gördünüz, koruya gideceğiniz zaman da Farion köyde beklemeyi tercih etti. **Vallinde** adındaki elf korusuna vardığınızda sizi liderleri **Fandral Geyikmiğfer**'e götürdüler, ona aradığınız Ejder Küresi'ni ve onu arayan başkalarının da olduğunu söylediğinizde gücünüzü test ettikten sonra küreyi size teslim etmeyi kabul etti. Bu testte (ve sonrasında kürenin taşınmasında) yardımcı olması adına koruda yaşayan **Crow** adında bir korucuyu sizinle tanıştırdıktan sonra sizinle kısa bir dövüşe girişti. Onu yenmeniz üzerine testi geçmiş oldunuz, ve lav düzlemine volkanın içine atlayarak ulaştıktan sonra Gift grup adına Fandral'dan küreyi aldı. Yolculuğunuzda size yardımcı olması adına Fandral (neredeyse) herkese büyülü eşyalar verdi: [[Crow]]'a bir **Rapier of Speed** (saldırı ve hasar zarlarına +1, bonus action kullanarak bir kere daha saldırma imkanı), Daevon'a **Insignia of Claws** (üstünde takılı durduğunda uzuvlarınla yapacağın saldırıları büyülü hale getirip saldırı ve hasar zarlarına +1 veren bir nişan), Bran'e **Circlet of Blasting** (günde bir kere Scorching Ray büyüsü yapmayı sağlayan bir taç) ve Gift'e bir **Elemental Gem** (kırıldığında bir ateş elementali çağıracak bir korindon taşı).  
  
Küreyle köye doğru yola çıktığınızda Gift'in eski maceracı grubu ve onları yönlendiren Erdolf ailesinden **Arion Erdolfinger**'le karşılaştınız. Arion ekibi size saldırmak için ikna etmeye çalışsa da Gift'in eski ekibini kandırıldıklarına ikna etmesi üzerine Arion destek bulamadı. Arion küreyi Rodué şehrini korumak için almak istediğini söylese de kimseyi inandıramadı. Tartışma esnasında Bran sinirlenip Arion'a yumruk atmaya kalktığında Arion onu yakalayıp rehin almaya kalksa da Bran hemen kaçmayı başardı, çalışanlarının güvenilirliğini yitirmiş ve etrafı sarılı bir halde duran Arion sizinle Druid korusuna geri dönüp küre hakkındaki emellerinin tarafsız bir grup tarafından incelenmesini kabul etti.  
  
Druid korusuna doğru tornistan yapmışken oyunu noktaladık. Ayrıca hepiniz Level 5 oldunuz!