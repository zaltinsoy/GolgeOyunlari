**Tarih:** 8 Ekim 2017

----
**Onuncu Seans**  
_Sajurn'un ölümünden sonraki 83.-97. günler_  
Kurman Demirçene'nin ölümünün hemen ardından ekip ne olduğunu çözmeye çalıştı. Kurman'ın tabağını incelemek için derhal [[Horcipo]]'ya verdikten sonra dağıldılar: [[Crow]] ve [[Duagmyr]] aşçıları sorgulamaya gitti, Duagmyr'in korkutma faktörünü de kullanarak zehirlenmeyle aşçıların bir alakası olmadığına emin oldular. Kenos Alarcion'a gidip kimin Kurman'ı öldürmek isteyebileceğini sordu, Kurman'ın Thia'yla ve Tarhun'la tartışmaya girdiğini, Vonda ve Ramondo'nun rakip tüccarlar olduğunu ve (Alarcion'a göre) Buppido'nun mirasa konmak için Kurman'ı öldürtebileceğini söyledi. Bu esnada [[Bran]] ve [[Davros]] da Buppido'yla konuşuyorlardı, kendisine katili buldukları izlenimini vererek tepkisini ölçmeye çalıştılar, kendisinin samimi bir şekilde inandığını görünce sadece başsağlığı dileyip bir-iki bilgi aldılar. Sabaha bütün gece psikometri ritüeli yapmış yorgun bir Horcipo yanlarına gelip tabağa zehrin yemekten önce konduğunu, ancak (normalde Kurman'ın gizli bir yerde sakladığı) bu özel tabağın bir önceki günkü Nevoie'da düzenlenen tabak ve mutfak eşyaları açık artırmasına bir şekilde yolunu bulup burada bir çok kere el değiştirdiğini, bu sebeple zehri kimin sürdüğünü göremediğini anlattı.  
  
Sonraki gün Alarcion'un yola devam etme ısrarından dolayı ekip vaktinin çoğunu karavanda korumalık yaparak geçirdi, ancak bu bir hafta içerisinde bazı bilgiler edinebildiler. Geçen yedi günde tabaktan daha fazla bilgi vermesi ihtimaline karşı ekip Buppido'dan tabağın saklandığı sandığı alıp Horcipo'ya kontrol ettirdi, karşılığında sandıktan gelen görüler daha net olsa da sandığı açan hayaletimsi büyülü bir el (muhtemelen bir _mage hand_ büyüsü) olduğundan katilin kimliğini derhal öğrenemediler. Öte yandan Bran Buppido'yla daha fazla vakit geçirip kendisiyle arkadaş olduğunda Buppido'nun biraz şark kurnazı olsa da özünde kötü niyeti olmayan biri olduğuna kanaat getirdi.  
  
İkinci haftanın açılışı ise çok daha şok edici bir olayla gerçekleşti. Yolculuklarının 15. gününün akşamına doğru ekip kendilerine doğru yaklaşan (biri yüzünü kapatacak şekilde kapşonlu ve kelepçeli) üç kişi gördü. Kelepçesiz olanlar kendilerini Bahamut Şövalyeleri olarak tanıtıp şehir güvenliği için yanlarındaki kelepçeli bireyle karavanda arama yapmaları gerektiğini söylediler. Şövalye olduklarını kanıtlayan belgeleri bakınca Kenos belgeler orjinal olsa da imzalayan Paladinlerin daha önce hiç adını duymadığı isimler olduğunu fark etti. Yine de ekip şövalyelere izin verip yol verirken Bran ve Crow zihinlerinin okunduğunu hissettiler, ve kelepçeli birey şövalyelerden yeterince uzaklaştıktan sonra kapşonunu indirerek aslında bir **Illithid** olduğunu ortaya çıkardı. Ekibe psişik güçleriyle saldırmaya çalışsa (ve Duagmyr haricinde herkesi bir anlığına şok etmeyi başarsa) da Crow Illithid'i öldürmeyi başardı, Illithid öldükten sonra (Bran'in teşvikiyle) Paladinler silahlarını yere atıp teslim oldular. Ekibin soruları üzerine şehre genç bir kırmızı ejderhanın saldırdığını, bu saldırı sonrasında Bahamut Şövalyeleri'nin hazırlıksızlık (ve saldırı öncesinde Okropur'a yöneltilen komplo iddiaları) nedeniyle şimşekleri üzerine çektiğini ve bunun sonucunda bir çok eski şövalyenin zindanlara atılıp yerlerine bir ton yeni tecrübesiz şövalyenin geldiğini, şövalyelerin bağlılık yemininin öncelikle şehre adanıp kendilerinin diğer şehir muhafızları (ve Illithid'in geldiği bu spesifik durumda Erdolflarla) beraber çalıştırılmaya başlandıklarını anlattılar. Bu bilgileri sindirmek üzere ne yapacaklarını daha sonra düşünmeye karar veren ekip, şövalyelerin zırh ve rozetlerini alıp kendilerini karavanda çalışmaya zorladı, ve rotaları hakkında şüpheye düşseler de hem cinayeti çözmek istediklerinden, hem de yollarını değiştirmek isteseler bile önce Rodué yolundaki Croubes kasabasından geçmek iyi bir fikir olacağından yola karavanla devam ettiler.  
  
Haftanın geri kalanında Davros Horcipo'ya elindeki büyülü eşyalardan birinin tamiri için danıştı, mümkün olabileceğini öğrenince büyülü kemerini Horcipo'ya bıraktı. Bran haftayı yakaladıkları Bahamut Paladinleri **Billingham** ve **Herbert**'a Erdolflar ve Bahamut Şövalyeleri hakkında olanların iç yüzünü anlatarak geçirdi, ve sonunda onları olayın gerçeğine ulaştırdığına emin oldu. Kenos ise Alarcion'u yakaladığı bir anda hangi yolcuların büyü yapabileceği hakkında bir soru sorunca Alarcion'un Horcipo, Thia ve ekipteki büyü kullanıcıları dışında kimseyi bilmediği cevabını aldı. Bir yandan Crow şüphelendiği siyah ejderdoğan Tarhun'u kısaca sorguya çekip cinayet hakkında bildiklerini öğrenmeye çalıştı, Tarhun'un kesinlikle kendisinden bir şey sakladığını hissedince odasını araştırmaya karar verdi. Tarhun istemeye istemeye kabul edip kendisini odasına götürünce Crow'un gözüne derhal Tarhun'un saklamaya çalıştığı bir **Tiamat** figürü takıldı. Üstüne gidince Crow Tarhun'un bir Tiamatperest olduğunu öğrendi. Bütün bu araştırmaların ardından haftanın sonuna doğru ekip boş bir anlarında daha sonra ne yapacaklarını tartışmaya koyuldu (bkz. in-character Facebook konuşması).  
  
Üçüncü haftanın başına geldiklerinde ekibin izlediği yolda sık sık yer sarsıntıları hissedilmeye başladı, ve bu sarsıntılar bir akşam yerden fırlayan, her tarafı metalik duran, bacaklı köpekbalığına benzeyen bir yaratığın önlerinde yeri yararak belirmesiyle tepeye ulaştı.  
  
Buldukları her cevap daha fazla soru işareti yaratırken ekibin bir sonraki adımı ne olacak?