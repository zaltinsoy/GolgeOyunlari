**Tarih:** 21 Eylül 2017

---
_Sajurn'un ölümünden sonraki 82. ve 83. gün  
_Ekibin Tiefling **İşkence**'yi alt etmesinden sonra köy lideri Alathar Meşeağaç köy halkını toplayıp ekibe teşekkür eden küçük bir konuşma yaptı. Konuşmadan sonra ekibi ofisine götürüp suikastçilerin arkalarında bıraktıkları bol miktarda para ve büyülü eşyayı ekibe gösterdikten sonra korunun kendi yeniden inşası için bir kısmını ayırdıktan sonra geri kalan her şeyi ekibe bırakabileceğini söyledi. Bunun yanında Alathar korunun ileride (özellikle Duagmyr suikastçilerin peşinde ekiple seyahat edecekken) nasıl korunabileceği hakkında konuştu ve sonunda Fısıldayan Kozalak Korusu'nu bağımsız ve medeniyetten uzak bir elf yerleşkesi yapmak yerine **Montou Grandükalığının** bir parçası olmak üzere yakındaki **Nevoie** kasabasına bağlılık yemini etmeye karar verdi, bu konu hakkında kasabayla görüşmeleri için de ekibe mühürlü bir mektup verdi. Bran, Kenos ve Crow daha sonra eşyaları inceleyip parayı Bag of Holding'e koyarken Duagmyr odasına gitti, kapıda onu bekleyen Ginafae'yle kısa bir duygusal an yaşadıktan sonra Drowlarla geçirdiği zamandan kalma eşyalarına baktı. Bu noktada kendisine daha önce güç bahşetmiş olan varlık **Cyäegha** güneşte etkisini yitirmiş Drow silahlarını yeniden güçlendirmeyi teklif etti, ancak Duagmyr bu teklifi reddetti (her ne kadar **Cyäegha**'yla bağını temsil eden asayı yanına alsa da). Crow'un yerel yemeklerle ilginç bir deneyiminin dışında gece olaysız geçti.  
  
Sabah ekip erkenden kasabaya doğru hızla yola çıktı, ve bu hızlı hareketleri esnasında direk önlerinde beliren **Faz Örümceği** onları bir an şaşırtsa da kısa sürede işini bitirdiler. Öğlene doğru kasabaya vardıklarında **Crow** bir zamanlar beraber seyahat ettiği eski bir dostuyla karşılaştı: **ozan Davros**. Davros'u ekibe tanıştırıp bir yandan da Nevoie milislerinin lideri **Harold**'la konuşup Korunun işini hallettikten sonra Crow Davros'la hasret giderdi, kendisinin de güneye doğru giden bir karavanla seyahat ettiğini öğrenince ekip karavana katılmaya karar verdi. Duagmyr (başarısız bir pazarlıktan sonra) herkese ikişer tane ilkyardım kiti aldıktan sonra herkes karavana gitti, karavanın lideri genç insan **Alarcion**'la konuşup karavanın korumalığını yaparak seyahati bedavaya getirdikten sonra yerleşmeye başladılar. Yerleşirken yan vagonlarına yerleşen egzantrik ama bir o kadar da zeki **Gnom Horcipo Tulree** ile tanıştılar. Horcipo bir **psikometrist** olduğunu ve cinayetleri çözmek için cinayet silahının geçmişine baktığını söyleyince ekibin aklına Sajurn'un cinayetini inceletmek için Alulf'un kılıcını inceletmek geldi. Horcipo bunu yapabileceğini, ancak vakit alacağını söyleyince kılıcı onu verip kendi işleriyle ilgilendiler. Bran pek iyi hissetmediği için diğerleri korumalık yaparken odasında kalmayı tercih etti.  
  
Günbatımına kadar seyahat eden ve bir harabenin yanından geçen karavanın yoluna akşama doğru yılanımsı dev bir yaratık çıktı. Yaratık başta kendisini harabenin sahibi olarak tanıtıp ekibe karşı agresif dursa da Duagmyr'i görünce bir an duruşu değişti. Duagmyr'e yaklaşıp bir-iki söz söylemesinden sonra Duagmyr'in aniden yaratığa saldırmasıyla bir anda çatışma başladı, ve beklemediği bir hızda yaralanan yaratık ölümün eşiğinde kendini uzağa ışınladı. Ekip Duagmyr'e ne olduğunu sorup olayı atlatmaya çalışırken çalılardan gelen bir _"Öldür onları!"_ komutuyla bir anda Kenos görünüşe göre bir zihin kontrolünün etkisine girip etrafındakilere saldırmaya başladı, Crow ve Davros ağır yaralansa da Kenos'u havada tutarak kontrol atmaya başldılar gibi duruyordu ki çalılardan tekrar beliren yaratık çizgi halinde duran Kenos, Davros ve Crow'a yolladığı bir şimşekle hepsini vurdu, Davros bilincini kaybetti. Bu esnada odasından sesleri duyan Bran koşarak çatışma alanına geldi ve yaratığa doğru gönderdiği bir ateştopuyla yaratığı öldürdü. Ekip bulunduğu yerde bir saat dinlenmeyi düşünürken **Alarcion** karavanın gece için kamp kurmasını önerdi. Herkes yaralarını sardıktan sonra Kenos ve Duagmyr yaratığın mesken tuttuğu harabeye yöneldiler. Yolda Duagmyr **Cyäegha** hakkında bildiklerini anlatırken (görünüşe göre bu yaratık da Cyäegha'nın bir hizmetkarıydı), Crow da Davros'a o zamana kadar yolculuklarını ve seyahatlerinin çok daha büyük bir meselenin parçası olabileceğini anlatıyordu. Duagmyr ve Kenos harabenin basit tuzak düzeneğini hallettikten sonra muhtemelen **İlk Ejder Savaşı** zamanında **Büyük İnsan İmparatorluğu**'ndan kalan binayı gezdiler, duvardaki büyücü ve ejderha mozaiklerine bir anlam veremeseler de hepsinin üzerine dev bir Cyäegha sembolü çizildiğini gördüler. Yaratığın sakladığı hazineyi aldıktan sonra sembolü duvardan _doğal yollarla_ silmeye uğraştılar, yaptıklarından tatmin olunca kampa döndüler.  
  
Artık saat geceyarısına yaklaşırken ekip yakın vagonlardaki yolcularla beraber yemek yemeye başladı. Bu yolcular arasında kürk ticaretiyle uğraşan zengin cüce **Kurman Demirçene**, üvey oğlu Halfling **Buppido**, yine kürk ticaretiyle uğraşan esnaf çift **Ramondo** ve **Vonda von Ulpp**, Kurman'ı yaptığı canlı kürk soyma işi nedeniyle pek sevmeyen elf **Thia Siannodel**, Davros'un gördüğüne göre bütün seyahat boyunca Kurman'ın ırkçı hakaretlerine maruz kalmış bir **siyah ejderdoğan** ve elbette **Horcipo Tulree** vardı. Saatin geceyarısını bulmasıyla daha sofra kaldırılmamışken Kurman bir anda kendini kötü hissetmeye başladı, zehirlendiğini fark edip etrafındakilere onu kimin zehirlediğini bulması için yalvarırken Duagmyr etrafı sakinleştirmeye başladı, Davros geceyarısı saat sesinin kaynağını aramaya koyuldu, Crow ise görünüşe göre Kurman'a yardım etmek için onu odasına götürdü. Ancak odasına girdiklerinde Crow Kurman'ın boğazını sıkmaya başlayarak Kurman'ın aldığı zehrin ne olduğunu bildiğini, eğer zehirlenmemiş olsaydı hayvanlara yaptıkları için Kurman'ı bizzat kendisinin öldüreceğini anlatıp Kurman'ın son anlarının büyük bir korku içinde geçmesini sağladı.  
  
11 yolcu, bir şüpheli. Rodué karavanındaki cinayet nasıl çözülecek?