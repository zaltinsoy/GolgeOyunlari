**Tarih:** 7 Eylül 2017

[[Bran]], [[Crow]], [[Daevon]], [[Duagmyr]] ve [[Muineth]] ne yapacaklarını planlamak için kampa dönmüşken Bran ustası[[ Severus Antonidas]]'tan kısa bir süre önce yanlarından ayrılan yol arkadaşları **[[Kenos]]**'un yanlarına geleceğini öğrendi, dönebilmesi için Duagmyr ve Daevon'un yardımıyla yere bir ışınlanma çemberi çizerek enerji yönlendirdiler. Kenos köyünü basan eşkıyaları yenmek için geri döndüğünü anlatırken Crow Fısıldayan Kozalak Korusu'na doğru etrafı araştırdı, bu esnada yolu tutan kabadayılara denk geldi, onlardan ayakbastı parası verip koruya girebileceğini öğrenince kampa dönüp Kenos'tan borç para alarak koruya girdi. Koruda çocukların meyhanede tutulduğunu (ve sürekli ağladıklarını görünce) onları sakinleştirmeye çalıştı, daha da fazla ağlamalarına sebep olunca koruyu tutan askerler sinirlenip onu dışarı attı. Çocukların nerede olduğu bilgisini de alınca plan yapmaya koyuldu, sonraki günün akşamında saldırmaya karar verdiler. Gece son kez bir köye yaklaşan Duagmyr gözcü kulesinde tutulan **iki esir** olduğunu gördü, onlara onları kurtaracaklarını telepatik olarak söyleyip kampa döndü.  
  
Sonraki günün akşamında önce Crow ve Duagmyr meyhaneye sızdılar, ekibin geri kalanıysa gözcü kulesinin altında onlardan gelecek bir sinyali bekledi. Çocukları karanlık ve ilüzyon büyülerinin yardımıyla meyhanenin girişine çıkarsalar da girişte devriyelere yakalanmaları üzerine Crow Duagmyr'in ocarinasıyla sinyali verdi, Bran'in rasgele bir binayı yakmasıyla öteki grubun gözcü kulesine saldırısı da başladı.  
  
Çatışma meyhane ve gözcü kulesinde devam ederken Daevon ayı formunda gözcü kulesinin içine dalarak içeride esir tutulan **Carter Connor** ve **Enetus**'u kurtardı, onların da saldırıya katılmasıyla beraber iki noktadaki çatışma da kısa sürede bitti. Carter ve Enetus koruya bitkileri kontrol etmeye yarayan bir büyülü eşyayı bulmak için geldiklerini söylediler, diğerleri bütün suikastçileri haklarken elbet eşyanın birinden çıkacağını söylemeleri üzerine onlarla beraber hareket etmeye karar verdiler. Bu esnada Daevon çocukları Muineth'in yanına kampa götürmek üzere ekibin yanından ayrıldı.  
  
Ekip sonrasında kalan yerleri temizlemeye başladı, önce yangının çıkarıldığı **terzihaneye** gittiler ve orada yangını söndürmekle uğraşan dört askeri inanılmaz bir hızda temizlediler. Birini canlı bırakıp ondan **Anaağaç**'ta korunun kadim büyülerini yeniden ele geçirmeye çalıştıklarını öğrendiler. Sonrasında **tabakhaneye** ilerlediklerinde karşılarına o an için bir tehdit çıkmaması ve önlerine kullanışlı çivili deri zırhların çıkması üzerine ortam bir an gevşer gibi olsa da tabakhane gübrelerinin arasından çıkan mekanın sahibi **Gaerlan**, Duagmyr'e **Ginafae** adlı bir elften suikastçiler koruyu ele geçirdikten beri haber alamadıklarını söyledi.  
  
Anaağaç'a saldırmak için gizlenerek ağacı koruyan gözcü kulesine ilerleyen ekip, oradaki iki deneyimli askerle kıran kırana bir mücadeleye girdi. İlk asker Carter'ın ölümcül oklarına saniyeler içerisinde kurban olurken ikincisi çok daha dayanıklı çıktı, ve iki iyi hedef alınmış darbeyle **Duagmyr**'i aniden öldürmeyi başardı. Ekibin aceleyle kalan savaşçıyı öldürmesinden sonra Enetus yanında olan büyülü kristallerden birini kullanarak Duagmyr'i hayata döndürdü.  
  
Anaağaca girerken Enetus ve Carter dikkat dağıtmak için önden açık bir şekilde girerken Crow, Duagmyr ve Kenos gizlenerek yanlardan ilerlemeye çalıştılar. İçeride eski bir büyülü çemberi hazırlamakla uğraşan ve yanında Ginafae'yi esir tutan **İşkence** adlı Tiefling kısa sürede Carter ve Enetus'a saldırmak için elindeki büyülü taşın son gücünü kullanarak iki tane **sallanan bitki öbeği** çağırdı, kendisini ve Ginafae'yi bu öbeklerin içinde sakladı. Crow, Duagmyr ve Kenos yanlardan belirip saldırıya geçerken Enetus tanrısı **Turms**'un korumasıyla ileri atıldı, Carter uzaktan saldırmayı yeğlerken Bran ve Daevon da arkadan ekibe katıldılar. Öbekler yok olmak üzereyken bir tanesi Kenos'u içine çekip boğmaya başlamayı başardı, ancak bir etkisini gösteremeden yok edildi, ötekisi İşkence'yi koruyamayacak kadar incelince İşkence öfkelenerek ortaya atladı, ancak etrafı tamamen sarılmış bir halde hızla ölümcül saldırılara maruz kalınca zar zor yerdeki büyülü çemberin anahtar kelimesini kullanarak kendini ışınladı.  
  
Işınlanma korunun uzun zaman önce kapanan Feywild geçidini yeniden açınca Daevon ileri atılarak geçidi kapatmaya çalıştı, bu esnada geçitten geçerek gözden kayboldu. Kendisinden geri sadece gitmesinden önce yere düşen Alulf'un kılıcı kaldı.  
  
Koru kurtuldu, ancak ne pahasına? Bunu zaman gösterecek.